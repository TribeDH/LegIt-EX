Ha cercato di ostacolare l'identificazione del responsabile di furto di occhiali da un negozio di ottica che dopo il furto è fuggito con il suo autocarro ed è stato denunciati per favoreggiamento personale. Nei guai è finito un 45enne residente a Modena denunciato dai carabinieri della stazione di Rubiera a conclusione di specifiche indagini relative al furto di occhiali asportati dall'interno di un negozio di ottica di Rubiera compiuto la mattina del 13 dicembre scorso. A carico dell'uomo risultato intestatario dell'autocarro Nissan Trade utilizzato dal malvivente per fuggire subito dopo il di furto, individuato dai militari, sono emersi concordanti elementi di colpevolezza tali da portare alla sua denuncia in stato di libertà inoltrata alla Procura reggiana in ordine al reato di favoreggiamento. Ad accorgersi del furto la mattina del 13 dicembre scorso lo stesso proprietario del negozio di ottica che aveva notato quello che riteneva essere un cliente impossessarsi di un paio d'occhiali da sole. Vistosi scoperto il ladro è uscito dal negozio balzando alla guida di un Nissan Trade a bordo del quale si dileguava. Le indagini dei carabinieri di Rubiera, a cui il derubato, ha formalizzato la denuncia, grazie anche alla targa fornita dal derubato che riusciva a rilevarla, hanno permesso di risalire all'autocarro utilizzata dal malvivente per allontanarsi dopo il compimento del furto. Il Nissan Trade è risultato essere intestata a una 45enne salernitano abitante a Modena su cui si sono indirizzate le attenzioni investigative dei carabinieri. È stato denunciato alla Procura reggiana per favoreggiamento personale.

Brutta sorpresa, all'alba di ieri, per i gestori del bar della Polisportiva San Faustino. Alcuni ladri, dopo aver rotto un vetro, hanno vuotato la cassa e sono riusciti a scappare non appena è suonato l'allarme. Sul posto sono arrivate le forze dell'ordine. La polisportiva, che si affaccia su via Wiligelmo e al suo interno ha diverse attività, è stata così presa di mira da malviventi che cercano incursioni notturne in spazi ricreativi, di quartiere o scolastici, che tanto in questi mesi sono statio presi di mira. Più del furto pesano però certamente i danni, dal momento che l'effrazione porterà a cambiare infissi e vetri per migliaia di euro.

MODENA. A cinque anni dal clamoroso furto in San Vincenzo la tela del Guercino Madonna col Bambino e i santi Giovanni Evangelista e Gregorio Taumaturgo tornerà a Modena. Prima, però, passerà per Roma. Dal 3 maggio sarà esposta in una mostra al Quirinale in occasione dei 50 anni dalla fondazione del Nucleo Tutela Patrimonio Artistico, il reparto speciale dei carabinieri che ha indagato e l'ha recuperata. Solo dopo il 4 luglio, al termine dell'esposizione, tornerà in città. La tela sarà esposta prima alla Galleria Estense accanto ad altre opere del grande pittore centese e poi tornerà in San Vincenzo. Questa volta dopo aver adeguatamente predisposto misure di allarme e sicurezza, anche grazie al contributo della Fondazione Cassa di Risparmio. È quanto è stato spiegato ieri nel corso di una conferenza stampa in Procura in presenza del sindaco Gian Carlo Muzzarelli e del procuratore capo Lucia Musti, insieme al tenente colonnello Stefano Nencioni e al maggiore Giuseppe De Gori, comandante del Nucleo carabinieri tutela patrimonio culturale di Bologna. È questa la «notizia insolita e molto bella» - come ha annunciato la Musti ringraziando l'ambasciatore Roberto Natali per l'aiuto - che chiude un caso di furto che aveva lasciato stupiti per più motivi. Il restauro, come confermato dal maggiore De Gori, è quasi completato: gli esperti dell'Istituto nazionale di restauro di Roma hanno completato il lavoro e tra poco la tela sarà portata nel palazzo presidenziale per l'allestimento della mostra in onore di questo gruppo di carabinieri, unico nel suo genere, che da mezzo secolo riesce a proteggere e a recuperare un patrimonio artistico tra i più importanti del mondo. La tela, si ricorderà, fu rubata in un momento sconosciuto tra l'11 e il 14 agosto 2014 dalla chiesa di San Vincenzo. Dopo un lungo periodo di indagini infruttuose, emerse una verità sconcertante da Casablanca. La Procura della metropoli marocchina annunciò di aver arrestato alcuni ricettatori che avevano provato a venderla a un ricco collezionista di arte europea. Questi però aveva avvisato la polizia ed era scattata la trappola. In seguito, il pm Claudia Ferretti individuò il ladro della tela in Moustapha Tahir. Anche in questo caso emerse una verità sorprendente: Tahir abitava nello stesso palazzo comunicante con la chiesa, sul lato di via Gherarda. Tahir confessò, evitando l'estradizione in Marocco dove rischiava fino a vent'anni di carcere, e poche settimane fa ha chiuso la sua posizione con un patteggiamento di due anni, pena sospesa, e una multa. Il caso però fece emergere un terzo aspetto sconcertante. La tela era stata rubata in San Vincenzo dove era stato installato da poco un sistema d'allarme nuovissimo regalato dalla Fondazione e rimasto spento. Proprio per questo motivo, ieri il sindaco di Modena e Simona Roversi, direttrice dell'Ufficio Diocesano Beni Culturali, hanno spiegato che la ricollocazione nella chiesa avverrà al termine di un percorso progettuale condiviso tra Comune e Curia che terrà conto della sicurezza dell'opera, con il coinvolgimento della Fondazione alla quale è già stato chiesto un contributo. «Con la Curia - ha spiegato Muzzarelli - stiamo ragionando un percorso già impostato per essere pronti quando la tela tornerà a Modena. Lo scopo è mettere la tela del Guercino a disposizione dei turisti alla Galleria Estense e poi dei fedeli in San Vincenzo». Sul restauro, il maggiore De Gori ha spiegato che il recupero della tela è stata condotto in modo scientifico e appropriato con buoni risultati, considerando quant'era rovinata al momento del recupero a Casablanca: il ladro l'aveva arrotolata e spedita su un bus; per questo sono rimaste profonde crepe di pittura a strisce. ' BY NC ND ALCUNI DIRITTI RISERVATI

REGGIO EMILIA I carabinieri hanno recuperato 30 quintali di gasolio rubato dopo aver inseguito alcuni componenti della banda ribattezzata "i vampiri del greggio" dagli inquirenti. Si tratta di ladri specializzati nello svuotare i serbatoi di mezzi pesanti e aspirare il diesel contenente nelle cisterne di ditte o aziende agricole, per poi venderlo al mercato nero. accaduto stanotte a Guastalla, nella Bassa reggiana. L'allarme scattato intorno alle 2 quando una gazzella di militari ha intercettato un autocarro sospetto che si dato alla fuga. Cos nato un inseguimento a folle velocit lungo la Cispadana. I malviventi alla fine hanno accostato abbandonando il Fiat Daily - risultato rubato a Mirandola, nel modenese - per poi fuggire a piedi e a mani vuote. Gli uomini dell'Arma hanno cos perlustrato il camioncino, trovando varie taniche colme di gasolio rubato in un'azienda di Pegognaga, nel mantovano. Sui contenitori e sul furgone inoltre sono state prese le impronte digitali che verranno inviate ai Ris di Parma. In questo modo gli investigatori sperano di individuare i responsabili del colpo mancato.

Torna a far parlare di sé il villaggio artigianale di Spezzano, zona che negli ultimi mesi è stata protagonista di diversi episodi di criminalità, soprattutto furti di vario genere, specie alle attività commerciali. Ancora una volta a finire nel mirino dei ladri il Ristobar Capriccio, una nota attività della zona spezzanese che solo qualche mese fa era finita al centro della cronaca per un furto di gasolio. L'area infatti include non solo lo spazio di ristorazione ma anche la stazione di rifornimento, colpita nella scorsa triste vicenda che si è conclusa con notevoli ammanchi di carburante per il titolare Flavio Mazzucchi. Un gruppo di ignoti è riuscito ad introdursi verso le 2.30 di notte all'interno del locale sfondando la serranda con un'auto ariete rubata. Una volta dentro, hanno preso lo scambia soldi delle macchinette per poi fiondarsi anche sulla cassa. Ingenti i danni alla struttura: lo scenario che si sono trovati sotto agli occhi il titolare e i carabinieri era dei peggiori con la serranda sfondata, vetri rotti, soffitto danneggiato, vasi rovesciati, macchinette lasciate a terra, le porte finestre della veranda completamente da buttare, come i rottami di auto sparsi qua e là. È stata presentata regolare denuncia ai militari, che hanno avviato le indagini. Un disagio che continua anche in questi giorni visto che il bar non volendosi piegare alla criminalità ha già riaperto, ma tenendo l'entrata principale chiusa e facendo entrare i clienti da un ingresso secondario. La preoccupazione degli altri commercianti della zona cresce, così come l'esigenza di installare un sistema di videosorveglianza ai varchi d'ingresso per far in modo che la situazione non degeneri.

Non è sfuggito agli addetti alla sicurezza del centro commerciale che lo hanno bloccato consegnandolo ai carabinieri che lo hanno portato in caserma. Al centro di vicinato Torrenova, l'altra mattina, un 26enne ghanese era stato notato aggirarsi con fare sospetto tra gli scaffali dei prodotti. È stato pertanto tenuto d'occhio dal personale interno e quando ha superato la cassa e si è avviato verso l'uscita è stato fermato per un controllo. Sul posto nel frattempo è arrivato un equipaggio del Radiomobile dei carabinieri che ha perquisito il giovane: addosso aveva nascosti alcuni prodotti alimentari per 50 euro. Dopo gli accertamenti è stato denunciato per furto aggravato.

MODENA. Tentato furto ieri sera al Policlinico. Gli addetti alla vigilanza sono stati allertati ieri sera alle 19,50 dalla responsabile di una delle ditte in appalto del Policlinico che ha lo spogliatoio nel seminterrato della Palazzina di Malattie Infettive che aveva notato la presenza di un individuo sospetto che armeggiava negli armadietti e ne aveva forzato uno. Due vigilanti sono corsi sul posto e hanno intercettato un individuo sui quarant'anni che si stava dileguando con due borse e zoccoli sanitari. La Vigilanza ha fermato l'uomo, senza documenti, e gli ha ordinato di svuotare le borse, entrambe da donna. In una di queste borse hanno trovato i documenti di una dipendente della ditta in appalto. A questo punto è stata chiamata la dipendente insieme alla titolare della ditta che hanno riconosciuto la refurtiva. L'uomo ha quindi ammesso il furto, la Vigilanza nel frattempo aveva allertato i carabinieri che sono giunti sul posto e lo hanno arrestato. L'uomo è stato poi riconosciuto  grazie alle telecamere di sorveglianza - come un extracomunitario senza fissa dimora che era giunto in ambulanza per abuso etilico verso le 14,40 al Pronto soccorso e si era allontanato di sua spontanea volontà.

PAVULLO. Ancora un tentativo di furto al supermercato Tigotà di Pavullo (alla Campanella), ancora fallito. È successo nei giorni scorsi, con protagonista una 50enne di origine romena, incensurata, che ha pensato bene di portarsi via un profumo. Ha tentato di farla franca infilandolo nella borsa dopo aver tolto l'etichetta, ma le commesse (che qui hanno l'occhio particolarmente allenato visti anche i ripetuti episodi dell'anno scorso) si sono accorte di tutto e l'hanno bloccata all'uscita, chiamando subito i carabinieri. E così la donna la dovuto lasciare lì il profumo portando a casa una denuncia per tentato furto aggravato dalla destrezza. A fine gennaio un altro tentativo di furto bloccato qui: un 65enne si è messo in guai grossi (contestata la rapina) per aver tentato di rubare un tagliaunghie.

Un'impiegata del liceo Pico di Mirandola è stata denunciata dai carabinieri della caserma cittadina per furto. La donna, classe '72, assistente amministrativa, è infatti stata riconosciuta come l'autrice materiale del furto di un giubbino di una studentessa avvenuto il 29 marzo.

FINALE. Era l'8 febbraio quando, intorno all'ora di cena, i ladri arrivavano in via Selvabella e rubavano il Fiorino di Emanuele Lodi, conosciuto agricoltore finalese. Qualche giorno prima, sempre i ladri, avevano forzato catenaccio del magazzino e se n'erano andati con alcuni attrezzi per il giardino. Ma da quel giorno per Lodi è iniziata una lunga peripezia. Per prima cosa ha raggiunto la sua assicurazione per bloccare la polizza, che copriva il furgone per eventuali danni. Ha anche sperato di essere chiamato dalle forze dell'ordine per venire informato del ritrovamento del Fiorino 1300 bianco, targato DR806HP. Ma nulla di tutto ciò è avvenuto.. In compenso in via Selvabella hanno iniziato ad arrivare con puntualità alcune multe per eccesso di velocità. E a correre lungo le strade del distretto ceramico (tra Sassuolo, Fiorano e Modena) sono evidentemente i ladri che girano impuniti con ancora montata la targa originale del mezzo. «Vanno a velocità assurde - spiega Lodi - Le ultime due multe li hanno immortalati ad oltre 110 chilometri orari sulla Pedemontana di Fiorano e in tangenziale a Modena. Le sanzioni automatiche che mi vengono spedite dalla polizia municipale prevedono oltre 200 euro di spesa. È logico che non pagherò e farò ricorso, portando la denuncia di furto, ma quel Fiorino è pericoloso. Ricordo che è senza assicurazione e quindi se dovesse essere coinvolto in un incidente non ci sarebbe copertura. È soprattutto per questo che faccio un appello affinché lo intercetti possa comunicarlo subito ai carabinieri del proprio paese». Ma Lodi è anche tra gli agricoltori che si sono auto-organizzati in via Selvabella. «Ci teniamo in contatto via cellulare, quando vediamo qualche mezzo sospetto ci attiviamo e scendiamo in strada per evitare che vengono effettuati altri furti. Sappiamo di essere in una zona complessa da presidiare, i carabinieri talvolta passano, ma siamo noi residenti i primi a dover essere attenti affinché non ricapiti quanto avvenuto con il mio furgone». ' F.D.

SPILAMBERTO. Furto d'auto sabato sera, attorno alle 22, nei pressi di via Fratelli Rosselli. Alle 20.30 il proprietario della vettura rubata, un 40 enne di Crespellano, raggiunge come di consueto il suo amico a Spilamberto e lascia l'auto parcheggiata nella via: un'Alfa Romeo Giulietta. I due amici raggiunti poi da una terza persona si recano con un'altra auto a Modena per passare una serata in centro. Ma quando rientrano trovano brutta sorpresa: la Giulietta non c'è più. «È da 20 anni che vengo a Spilamberto e lascio la macchina nello stesso posto per poi andare a Modena - racconta il proprietario della vettura visibilmente incredulo - Non ci sono stati segni di infrazione come vetri rotti sparsi in giro... Semplicemente l'auto è stata rubata». Nella zona residenziale dove è accaduto il furto ci sono stati degli altri precedenti con i ladri che sono piombati in casa, in presenza dei proprietari. In quell'occasione uno dei malviventi fu rincorso dal figlio del proprietario ma quando il ladro ha estratto un coltello ha fatto desistere l'inseguitore che non voleva rischiare di essere ferito. Sulla strada non ci sono delle telecamere che riprendono il punto dove era parcheggiata l'auto ma a pochi metri ci sono delle abitazioni provviste di telecamere che potrebbero aver ripreso l'Alfa Romeo in fuga con i malviventi. Il caso è stato denunciato ai carabinieri. 'G.I.

Un 56enne modenese di origini torinesi con una lunga serie di condanne alle spalle per furti è stato arrestato l'altra sera alle 20.30 in corso Canalchiaro dagli agenti della Squadra volante di polizia subito dopo aver commesso un furto. Poco prima un residente di via dei Servi aveva sentito il rumore do un finestrino d'auto spaccato: era di una 500 rossa in sosta. Avvisata la polizia, il ladro è stato catturato in pochi minuti con tutta la refurtiva addosso (riconosciuta e riconsegnata alla proprietaria dell'auto danneggiata).

RAVARINO. Il tempo di presentare la denuncia del furto che i carabinieri hanno recuperato il maltolto, restituendolo all'89enne disperata e amareggiata per come era stata derubata, in modo pressoché beffardo. I militari infatti, grazie anche alle sommarie descrizioni che la stessa anziana aveva fornito del ladro, sono in pratica andati a botta sicura. Nella cittadina infatti questo 53enne è figura conosciuta, le sue gesta sono quelle riportate in un lungo curriculum di precedenti con la giustizia. Probabilmente il malvivente, abituato ad altre esperienze ladresche più impegnative, non aveva dato troppa importanza all'anziana, che lo aveva visto in azione e che lui aveva pure salutato nell'allontanarsi a bordo della vettura. Una spavalderia dimostrata anche dal fatto che l'auto, la Fiat 500 che aveva rubato all'anziana, non l'aveva nascosta chissà dove o abbandonata dopo un utilizzo, ma se l'era messa tranquillamente in garage. I carabinieri pertanto, che si erano recati a casa del 53enne per effettuare un doveroso controllo perché insospettiti dopo la denuncia dell'89enne, hanno avuto gioco facile, trovando, recuperando e restituendo la 500 all'anziana. La signora in fase di denuncia, aveva raccontato ai militari che si trovava in cortile quando ha visto passare un uomo che, con estrema nonchalance, ha aperto la portiera della sua 500 e ha messo in moto. Le chiavi erano all'interno della vettura proprio accanto a casa: il ladro ha salutato e se ne è andato. Ma, come è poi risultato, non è andato lontano. Il 53enne è stato denunciato. ' S.TO BY NC ND ALCUNI DIRITTI RISERVATI

PAVULLO. La domenica è giorno di messa e offerte, per una parte di popolazione. E di prelievo dalle cassettine appena riempite nelle chiese, per un'altra parte. Questo almeno è il sospetto che ha spinto i carabinieri della Compagnia di Pavullo, nell'ambito di un servizio di prevenzione furti, a fermare nel tardo pomeriggio di domenica a Sant'Antonio, su via Giardini Nord, la Punto con a bordo due individui che non hanno saputo spiegare perché si trovassero in possesso di una quantità considerevole di monete (per 130 euro circa, anche di piccolissimo taglio) nascoste un po' addosso e un po' nella macchina. Dappertutto insomma. Né come mai a corredo avessero anche un metro avvolgibile (come quello che i ladri usano per entrare nelle cassettine dalla fessura), di nastro adesivo (come quello utilizzato per fare attaccare le monete), di un cordino (come quello che serve per tirarle su) e di una piccola torcia (adattissima a guardare dentro quanta moneta c'è). Sono entrambi italiani e residenti nel reggiano: si tratta del 58enne F.P. e del 52enne F.C. Quest'ultimo, guarda caso, aveva precedenti proprio per furti nelle chiese. Sono stati denunciati per furto e possesso di oggetti atti allo scasso, che sono stati sequestrati al pari delle monete. In corso accertamenti per capire da quali chiese provengano e quando sono state prelevate: forse nella giornata stessa (contando sull'afflusso di fedeli) o da giorni in attesa di formare un gruzzoletto da scambiare in carta grazie a persone compiacenti (perché di per sé uno che arriva con tante monete qualche sospetto dovrebbe farlo venire). Non è escluso che i due abbiano prelevato anche banconote, riuscendo però a occultarle molto più facilmente. ' D.M.

PAVULLO. Non è passato inosservato alla gente di passaggio lo strano frugare in una Panda parcheggiata in via Rossini, a due passi dal centro, di un uomo che non aveva per niente l'aria di esserne il proprietario. E infatti all'arrivo dei carabinieri si è scoperto essere un aspirante ladro. È successo nella prima serata di domenica a Pavullo: i militari hanno sorpreso tutto indaffarato il 67enne S.M., di Napoli ma residente a Serramazzoni, pensionato con alle spalle qualche problema con la giustizia. Materialmente non aveva ancora portato via nulla, e va detto che la vecchia Panda l'aveva trovata aperta (non voleva portare via l'auto). Questo però non gli impedirà di rispondere del suo strano comportamento (l'anziano percepisce la pensione) con una denuncia per tentato furto. ' D.M.

MODENA Hanno tamponato con la loro auto e spinto per diversi metri una vettura, poi sono usciti dal veicolo su cui viaggiavano e si sono allontanati in fretta a piedi, davanti a un'incredulità del conducente dell'altro mezzo coinvolto, che ha subito chiamato la Polizia municipale di Modena. Gli agenti, giunti in viale Vittorio Emanuele dove domenica 31 marzo verso le 21 si è verificato il sinistro, hanno subito capito i motivi di tale comportamento. L'auto abbandonata, un Opel Agila, presentava evidenti segni di scasso e, all'interno, erano in bella vista i cavi elettrici dell'accensione, utilizzati per metterla in moto senza le chiavi. Dagli accertamenti è infatti risultato che la vettura era stata rubata a Carpi una settimana prima e il furto regolarmente denunciato. Secondo il racconto dell'altro conducente, un romano in visita a Modena, l'Opel Agila sarebbe giunta a tutta velocità su viale Vittorio Veneto in direzione Accademia e avrebbe urtato violentemente la Fiat 500 intenta a spostarsi verso sinistra per parcheggiare, fortunatamente illeso il conducente. L'auto rubata è ora a disposizione della Polizia Scientifica per eventuali rilievi, poi sarà restituita al legittimo proprietario, mentre la Polizia Municipale ha acquisito le immagini della telecamera di videosorveglianza che potrebbe aver ripreso l'incidente per verificare elementi utili a risalire all'identità delle due persone che l'hanno abbandonata: un uomo di mezz'età che era alla guida e la passeggera, una ragazza più giovane.

Un furto in appartamento è stato messo a segno nella serata di ieri da ladri che molto probabilmente avevano a disposizione un flessibile per aprire cassaforti. Il colpo in via Santa Caterina, zona Crocetta, in un appartamento dove i ladri sono entrati cercando la cassaforte. Dopo averla individuata, sono riusciti a forzarla, presumibilmente utilizzando il cosiddetto flessibile adatto a questo tipo di operazioni. Hanno agito con notevole rapidità e sono riusciti a dileguarsi prima che i proprietari rientrassero trovando l'abitazione completamente sottosopra. Il bottino consiste prevalentemente di gioielli e preziosi che erano contenuti nella cassaforte, per un valore complessivo che, in base ai primi accertamenti, è stato stimato in circa 35mila euro. Sul posto è intervenuta la Polizia, che ha raccolto la denuncia delle vittime del furto. '

BOMPORTO. Sara e Giulia possono tirare un sospiro di sollievo: i loro abiti da sposa sono salvi, i ladri non hanno fatto in tempo a prenderseli e nel weekend andranno ai loro rispettivi matrimoni con indosso ciò che hanno sempre sognato. Ma è l'unica buona notizia di una notte in cui i ladri hanno fatto razzia al negozio Come nelle favole di Francesca Martinelli, in via per Modena. «Mi hanno portato via una decina di abiti da sposa, 1500 euro di bomboniere e hanno strappato la cassa», spiega la titolare mentre è ancora impegnata a sistemare il negozio dopo la spaccata notturna. Stando ad una prima ricostruzione i banditi sono entrati in azione intorno alla mezza. La pizzeria New Melody aveva appena chiuso quando è scattato l'allarme. «Il dubbio che stessero aspettando da qualche parte qui intorno è più che lecito», condivide Francesca. La banda è entrata nel piazzale, si è posizionata in retromarcia e a tutta velocità si è lanciata contro la vetrina, incurante che vi sia un muretto alto una ventina di centimetri a proteggerla proprio per contrastare le auto ariete. «Sono stati molto rapidi - spiega la titolare - Hanno preso quello che avevano a tiro, dagli abiti appena posizionati sui manichini alla cassa. Hanno distrutto i tavolini e seminato disastri un po' ovunque. Per fortuna, mi viene da dire, il vicino di casa è stato rapido ad affacciarsi e a costringerli a fuggire». Il gruppo è infatti risalito rapidamente sull'auto familiare scura e si è dileguato con direzione Modena. «Non so come siano ridotti gli abiti rubati - ammette Francesca - Mi raccontavano i testimoni che li vedevano penzolare dal baule e sfregare sull'asfalto mentre i ladri scappavano via». Un colpo dal valore di circa 13mila euro, ma che si aggiunge ad un periodo nerissimo per l'intero settore del wedding. «Tra due mesi mi dovrei trasferire, ma il 2020 sarà un anno terribile. A causa del Covid mi sono saltati un'ottantina di matrimoni per un fatturato complessivo intorno ai 100mila euro. Quando le foto del furto hanno iniziato a girare sui social molte delle future spose mi hanno chiamato per sapere del loro abito, ma li tengo da un'altra parte e le ho tranquillizzate. Come ho fatto con Sara e Giulia: i loro abiti per il weekend sono qui, ma erano almeno al sicuro». ' F.D. .  

Sono pieghevoli proprio per essere trasportate ovunque in maniera pratica e agevole favorendo la mobilità sostenibile. Nella notte tra il 3 e il 4 luglio ad approfittare della versatilità delle due biciclette è stato però qualche delinquente che le ha rubate dal garage dell'abitazione di via Tiraboschi in cui erano custodite. Grazie alla segnalazione di un modenese, gli agenti della polizia locale hanno potuto però recuperare le bici pochi giorni dopo e non distante dal luogo del furto. Erano state abbandonate per trasportarle in un altro luogo o forse per la difficoltà a piazzare mezzi tanto particolari. Del modello rubato, del valore commerciale di 500 euro, a Modena sono state infatti venduti solo quattro esemplari: un elemento che ha reso più facile rintracciare il proprietario. Dal logo ancora presente sul telaio della bicicletta gli agenti della polizia locale del Centro Storico sono riusciti infatti a individuare il rivenditore e successivamente il proprietario delle due biciclette acquistate dalla stessa persona. Il rivenditore era in possesso non solo della descrizione e delle caratteristiche delle biciclette vendute, ma anche dei dati dell'acquirente. Il legittimo proprietario dei mezzi, un modenese 68enne residente in città, dopo aver sporto denuncia di furto presso l'Ufficio di Polizia giudiziaria del comando di via Galilei, venerdì mattina è stato convocato e ha avuto la bela notizia: è potuto rientrare in possesso delle sue biciclette. ' 

MARANO I carabinieri della stazione di Marano Sul Panaro hanno denunciato un cittadino straniero per rapina impropria e lesioni personali. L'episodio all'origine del provvedimento si è svolto l'11 luglio presso un'azienda agricola. Qui un operaio mentre lavorava si è accorto che qualcuno aveva rubato il suo borsello, contenente il proprio telefono cellulare. Visto che aveva controllato il telefono pochi minuti prima, il malcapitato ha iniziato ad aggirarsi per l'azienda per vedere se il ladro fosse ancora presente. Infatti lo ha trovato quasi subito, mentre stava cercando di rubare un agnello. Vistosì scoperto, il ladro ha lasciato l'animale ed ha iniziato a correre, mentre l'operaio lo inseguiva. Per allontanare l'inseguitore, il fuggitivo ha iniziato a lanciargli contro delle pietre. L'operaio è stato colpito riportando ferite che lo hanno costretto a desistere e a recarsi al pronto soccorso. Qui il ferito è stato medicato e refertato con 10 giorni di prognosi, per ferite lacero contuse da trauma contusivo ad entrambe le ginocchia. L'uomo ha chiamato i carabinieri per raccontare l'accaduto e fornire una descrizione del ladro. Le indagini immediatamente intraprese dalla locale stazione dei carabinieri ieri hanno portato ad identificare l'autore dei fatti, un nordafricano 40enne, che è stato denunciato per lesioni personali e rapina impropria. 